\section{Il problema dell'etere}
Il processo che port\`o alla relativit\`a ristretta fu lungo e per nulla
lineare. Uno dei punti chiave che permise di arrivarvi fu l'abbandono
dell'idea dell'etere, il mezzo nel quale le onde (luminose ed
elettromagnetiche) dovevano vibrare per potersi propagare. Si
ipotizz\`o dunque l'esistenza di due tipi di etere: quello luminifero, e
quello elettromagnetico.

Per una prima svolta si dovette aspettare il 1856, quando Weber e
Kohlrausch misurarono la velocit\`a delle onde elettromagnetiche, ossia
\begin{equation}
 c = \frac{1}{\sqrt{\varepsilon_0 \mu_0}} = 3 \cdot 10^8 m / s,
\end{equation}
uguale dunque alla velocit\`a della luce nel vuoto: onde
elettromagnetiche e luce dovevano esser lo stesso fenomeno; da ci\`o si
dedusse l'esistenza di un solo etere, sul quale tuttavia non si sapeva
niente se non che esso era soggetto alle equazioni di Maxwell (il quale
elabor\`o una complicata quanta infruttuosa teoria dell'etere per mezzo
di modelli meccanici).

Seguirono, numerose, fantasiose modellizzazioni, che per\`o non si
affermarono mai e per il loro grado di complicazione, e perch\'e non
prevedevano adeguatamente i fenomeni; si dovr\`a aspettare Heinrich
Hertz, il quale abbandon\`o la pretesa di spiegare l'etere in s\'e
stesso, per dedicarsi al solo studio dei fenomeni ad esso correlati: per
quanto riguarda lo stato dell'etere, egli si interessa solo alle due
grandezze vettoriali che lo descrivono: il campo elettrico $\bef{E}$, ed
il campo magnetico $\bef{B}$. 

Tuttavia, durante l'elaborazione di queste teorie, un esperimento, ad
opera di Michelson e Morley, minava alle fondamenta l'esistenza stessa
dell'etere, dacch\'e non rilevava alcun moto relativo (fino al secondo
ordine di $v / c$) della terra rispetto ad esso: la velocit\`a della
luce non subiva dunque alcuna influenza a causa del moto terrestre

Questa poteva avere due spiegazioni:
 \begin{enumerate}
  \item L'etere \`e completamente trascinato dal moto della
	terra. 
  \item Ogni corpo in movimento contrae il proprio lato parallelo alla
	velocit\`a di un fattore $(1-v^{2}/c^{2})^{0.5}$. 
 \end{enumerate}
La prima ipotesi fu avanzata da Stokes, ma si era rivelata inaccettabile
poich\'e portava, nei suoi sviluppi formali, a delle contraddizioni non
accettabili.  
\newline 

La seconda ipotesi invece fu avanzata da FitzGerald~\cite{fitz}, un
fisico irlandese, nel 1889, il quale fu ripreso da Lorentz, nel 1895,
che non solo propose la contrazione delle lunghezze, ma anche la
dilatazione dei tempi (vedi~\cite{loris1895}), poich\'e in questo modo
si poteva spiegare il fallimento dell'esperimento e, allo stesso tempo, anche
introdurre delle trasformazioni (denominate, da \poin, di Lorentz) sotto
le quali era assicurata la covarianza delle equazioni di
Maxwell.

Le trasformazioni proposte per coordinate spaziali e temporali tra
$(x,y,z,t)$ e $ (x',y',z',t')$, in moto con velocit\`a relativa
$v$ sono\footnote{La forma in cui le riportiamo non \`e quella proposta da
Lorentz, ma da \poin.}
\begin{equation}
	\left\{
		\begin{array}{rcl}
			x' & = & \gamma (x - v t)  \\
			y' & = & y \\
			z' & = & z \\
			t' & = & \gamma (t - v x / c^{2})
		\end{array}
	\right.
\label{eq:tloris}
\end{equation}
dove $\gamma = (1 - v^{2}/c^{2})^{0.5}$. Facciamo notare che le
trasformazioni da noi scritte presentano la costante $c$, ossia la
velocit\`a della luce nel vuoto. Il perch\'e $c$ comparisse era legato
al fatto che in tal modo le cose funzionavano: non c'era nessuna
assunzione teorica alla sua base.

Lorentz, d'altronde, necessitava di quest'assunzione, poich\'e nel 1892,
in~\cite{loris1892}, aveva affermato che  
\begin{quotation}
 L'etere \`e a riposo nello spazio assoluto,
\end{quotation} 
e questo implicava che esso fosse un sistema di riferimento assoluto, in
cui valevano le equazioni di Maxwell: da qui la necessit\`a
dell'assunzione precedente.

Sorge ora spontanea una domanda: perch\'e se due osservatori in sistemi
di riferimento diversi possono affermare di trovarsi entrambi fermi
nell'etere (dacch\'e in virt\`u delle trasformazioni di Lorentz le leggi
dell'elettromagnetismo sarebbero state le stesse rispetto al sistema di
quest'ultimo), mentre entrambi si muovono rispetto ad esso, \`e ancora
necessario questo concetto di ``etere''? 
\newline
Probabilmente la risposta \`e insita nel fatto che non si riusciva ad
immaginare come un'onda riuscisse a propagarsi in assenza di un mezzo in
cui vibrare: quindi Lorentz, e molti altri con lui, continu\`o a credere
in questo sistema ``introvabile'' (dacch\'e da nessun
esperimento si sarebbe riusciti a capire la propria presenza o meno in
esso).  